Suriye'de hüküm süren 50 yıllık Esad hanedanlığının çöküşüyle birlikte, ailenin kaçırdığı milyarlarca dolarlık nakit ve mal varlığı için dünya çapında av başlıyor.
Irak devrik lideri Saddam Hüseyin ve Libya devrik lideri Muammer Kaddafi'nin denizaşırı ülkelerde sakladıkları serveti geri almak için yıllarca süren girişimlerin
ardından Esad'ın kayıp milyarlarının peşine düşüldü. Wall Street Journal'de yer alan habere göre, 1970 yılında Suriye'de iktidarı ele geçiren Esad ailesi, geniş
bir yatırım ve ticari çıkar ağı kurdu. Esad ailesinin servetini araştıran kuruluşlar, Beşar Esad'ın akrabalarının Rusya'da birinci sınıf gayrimenkuller,
Viyana'da butik oteller ve Dubai'de özel bir jet satın aldığını belirtti.
İnsan hakları avukatları, Suriye halkı için geri almayı umdukları daha fazla mal varlığının izini sürmeyi planladıklarını söyledi.
Müstakil Sanayici ve İşadamları Derneği (MÜSİAD) Genel Başkanı Mahmut Asmalı, gençlerin çalışmalarının göğüslerini kabarttığını belirterek, "Günümüzde gençlerimizin farklı kötü alışkanlıklara sürüklendiği, özellikle sosyal medyanın esiri olduğu bir ortamda gençlerimizin iş, ticaret ve yatırım konuşmasından gurur duyuyoruz." dedi.
Asmalı, Genç MÜSİAD tarafından derneğin genel merkezinde düzenlenen, TEXIT'24 Tekstil Zirvesi'nin açılışında yaptığı konuşmada, gençlerin göz bebekleri olduğunu belirterek, MÜSİAD'ın, 14 bin 501 üyesinin bulunduğunu ve bunun üçte birinin gençlerden meydana geldiğini söyledi.
Gençlerin çalışmalarından gurur duyduklarını aktaran Asmalı, "Günümüzde gençlerimizin farklı kötü alışkanlıklara sürüklendiği, özellikle sosyal medyanın esiri olduğu bir ortamda gençlerimizin iş, ticaret ve yatırım konuşmasından gurur duyuyoruz." değerlendirmesine bulundu.
Asmalı, sürdürülebilir olmanın önemine dikkati çekerek, "Sürdürülebilirlik esasen bizim inancımızın da temellerinden biri oluşturuyor." dedi.
Markalaşma, dijitalleşme ve verimliliğin herkesin gündeminde olduğunu ifade eden Asmalı, Türkiye'de artan iş gücü maliyetlerinin sektörü ciddi oranda zorladığına dikkati çekti.
"TÜRKİYE TEKSTİL SEKTÖRÜNÜN, DÜNYA PAZARINDAN ALDIĞI PAY YÜZDE 3,4"
İstanbul Tekstil ve Hammaddeleri İhracatçıları Birliği (İTHİB) Başkanı Ahmet Öksüz de sektörü ileriye taşıyacak gençlerle birlikte olmanın önemine değinerek, gençlerin zirveden yeni bilgiler ve tecrübelerle ayrılıp güzel sonuçlar çıkartabileceğini söyledi.
Öksüz, gerek dünyada gerekse Türkiye'de ekonomik anlamda bir daralmanın olduğunun altını çizerek, "Dünyada yaklaşık yüzde 13 oranında sektörümüz daraldı. Global ticaret hacmi olarak 2023 yılında tekstil sektörü 306 milyar dolara düştü. Hazır giyim sektörü ise 447 milyar dolara düştü. En büyük pazarlarımız Amerika Birleşik Devletleri ve Avrupa'da yüzde 20'lere varan daralma var." dedi.
Türkiye tekstil sektörünün dünya pazarlarından aldığı payın yüzde 3,4 olduğuna dikkati çeken Öksüz, "Tekstil sektörü olarak geçen sene 12 milyar dolar ihracat yapmıştık. Hazır giyimle beraber 28 milyar dolar ihracat rakamı vardı. Tekstil sektörü olarak yüzde 2 kayıpla seneyi kapatacağız." diye konuştu.
Öksüz, Türkiye'de sektör olarak katma değerli üretimde birinci sırada yer aldıklarına vurgu yaparak, "İmalat sanayisinde de birinciyiz. En fazla istihdam oluşturan sektörüz, 1 milyon istihdamımız var. Kadın istihdamında birinci sıradayız." diye konuştu.
"REKABETÇİLİĞİN VE ULUSLARARASI YATIRIMLARIN KONUŞULDUĞU BİR TEKSTİL PİYASASI VAR"
Genç MÜSİAD Başkanı Cahit Ertemel ise mevcut küresel ekonomik politika ve Türkiye'nin yürüttüğü ekonomik politikanın tekstil sektörünü de etkilediğini belirterek, rekabetçiliğin, uluslararası yatırımların konuşulduğu bir tekstil piyasasının olduğunu söyledi.
Sürdürülebilirlik, dijitalleşme, sanayi ve akademi işbirliğinin daha çok konuşulduğu bir ortamda olduklarını aktaran Ertemel, "Tekstil sektöründeki sıkışıklığı ve daralmışlığı hepimiz görüyoruz. Burada aslında yapmamız gereken trendleri takip edip, dönüşebilir yapılar inşa etmek." dedi.
Ertemel, çok büyük geleneksel şirketlerin ve tekstil fabrikalarının olduğunu ifade ederek, değişime kapalı oldukları için şu an zorluk çektiklerini söyledi.
Suriye’de PKK- YPG ile mücadele konusunda perde arkasında çok önemli bir süreç yaşanıyor. Suriye’de PKK-YPG, Türkiye’de ise PKK’nın silah bırakması için önemli bir çalışma yapılıyor.
Türkiye’de Kürt sorunun çözümü ve PKK terör örgütünün tasfiyesi konusunda birkaç kez çözüm süreçleri yaşandı.
ÇÖZÜM SÜREÇLERİ
Özal, Erbakan ve Erdoğan döneminde çözüm süreçleri işletildi. Sonuca ulaşamadı. İlk çözüm sürecini İngiltere, ikincisini ABD sabote etti. PKK ise her defasında çözüme karşı direndi, süreçleri sabote eden güçlerin yanında yer aldı. Kimi zaman Türkiye’yi bölme kimi zaman Suriye’de bir uydu devlet kurma heveslerine kapıldı. İngiltere’nin, ABD’nin kendilerine devlet kurduracağına inandılar. Hiçbir zaman Türkiye merkezli gündemleri olmadı. Kandil bu hedefinden vazgeçmiş değil. Ama çanlar onlar için çalıyor.
GÜÇ DENGESİ DEĞİŞTİ
Çünkü konjonktür değişti. PKK-YPG, siyasi desteğini kaybetti. Suriye’de yeni güç dengesi ortaya çıktı. Suriye’de saha konuşur. Sahada da Türkiye’nin sözü geçiyor. PKK-YPG, Suriye’de Centcom komutanı McGurk’un planları doğrultusunda özerk bir yönetim için haziran ve ağustos ayında iki hamle yaptı. Ama Türkiye’nin tavrını koyması üzerine geri adım atmak zorunda kaldı. Esed’in yönettiği, ABD’nin borusunun öttüğü Suriye’de bunu başaramadılar. 8 Aralık’tan sonra Suriye’de güç dengesi değişti. Baas rejimi çöktü, Esed kaçtı, Suriye muhalefeti ülkenin yönetimini üstlendi. Rusya ve İran’ın rolü zayıfladı, Türkiye’nin etkisi güçlendi.
SURİYE’NİN ANAHTARI
ABD’nin seçilmiş başkanı Trump’ın belirttiği gibi, “Suriye’nin anahtarı Türkiye’nin elinde”. Trump, “Erdoğan çok zeki birisi. Esad rejiminin devrilmesinin arkasında Türkiye var” dedi. Trump’ın da işaret ettiği gibi Türkiye, hem sahada hem masada güçlü. Türkiye’nin olduğu Suriye’de PKK-YPG’ye yer yoktur. PKK-YPG’nin ayağının altındaki halı çekildi.
PKK-YPG’YE YER YOK
Yeni bir Suriye var. Ve PKK-YPG’nin o konjonktürde başaramadığını, yeni Suriye’de başarma imkânı yok. PKK-YPG ava giderken avlandı. Artık yeni bir Suriye, yeni bir konjonktür ve onun getirdiği şartlar var.
Yeni Suriye’de PKK-YPG’ye yer yoktur. PKK-YPG, Amerika’daki desteklerini devreye sokarak yeni Suriye’de var olmaya çalışıyor. Ama o defter kapandı.
PKK PANİKLEDİ
PKK’da bunun farkında. Kandil panikledi. Murat Karayılan, “Suriye’de bulunmadığımızı resmen ilan ediyoruz” diye açıklama yapmak zorunda kaldı.  PKK-YPG yeni Suriye yönetimi ile irtibat kurmak için Şam’a heyet gönderdi ama Colani ile görüşmeyi başaramadılar.
Mazlum Kobani, “YPG güçleri Amerika gözetiminde silah bıraksın.  Bölge askerden arındırılsın. Suriye’nin kuzeyindeki Halep kırsalındaki Kobani’de silahsızlandırılmış bir bölge kurmaya hazır olduğumuzu duyuyoruz” diye açıklama yaptı.
YENİ SURİYE GERÇEKLİĞİ
PKK-YPG’nin çabası yeni operasyonu önlemek. Onun için zaman kazanmaya çalışıyorlar. Yeni Suriye’de kendilerine alan açmanın hesabını yapıyorlar. Amerika’yı göreve çağırıyorlar. Ama yeni Suriye gerçekliği var. Yeni Suriye gerçeğinin merkezinde ise Türkiye var. Ankara uyumuyor. Türkiye her şeyin farkında. Güzel olan tarafı yeni Suriye yönetimi de bunun farkında.
COLANİ’NİN UYARISI
Colani, “Haseke ve Rakka’da iki çözüm var ya geri çekilecekler ya da askeri harekât ile bölgeleri kurtaracağız. Eğer PKK-YPG ile bir çatışma yaşanacaksa biz hazırız, ancak kan dökülmeden olmasını umuyoruz” dedi.
Bu önemli bir uyarıydı.
Tel Rıfat ve Menbiç, Suriye Milli Ordusu tarafından PKK-YPG’den kurtarıldı. Deyrizor PKK-YPG’den alındı. Terör örgütü Rakka ve Haseke’de ise manevra yapıyor. Direnmeye çalışıyor. Ama PKK-YPG’ye verilen süre doluyor. Terör örgütünün Rakka ve Haseke’yi terk etmesi bekleniyor. Ancak PKK-YPG direnmeye kalkışırsa harekât yapılacak. Kan dökülecek.
PKK-YPG’NİN SİLAH BIRAKMASI
PKK-YPG ya silah bırakıp Suriye ordusuna katılacak ya da tasfiye edilecek. Tercih onlara kalmış durumda. Her tercihin bir sonucu olacak.
PKK-YPG’nin silah bırakması konusunda bir plan var. Bu plana göre işleyen bir takvim oluşturulmuş durumda.
Colani, “Silahlı gruplar dağıtılacak, Savunma Bakanlığı saflarına katılmak üzere eğitilecek ve hepsi yasaya tabi olacak” dedi.
Milli Savunma Bakanı Yaşar Güler, “Suriye dışından gelen örgüt mensupları Suriye’yi terk edecek. Suriyeli olanlar silahlarını bırakacak” diye net konuştu.
PLAN ŞÖYLE
Bu plan şöyle:
1- Mart’ta geçici hükümet kurulacak.
2- Geçici hükümet Suriye’deki tüm silahlı gruplara silahı bırakması çağrısında bulunacak.
3- Silahların bırakılması sürecinde gözetim ve denetim mekanizması oluşturulacak.
4- PKK-YPG içindeki Suriyeli olmayanlar, ülkeyi terk edecek.
5- PKK-YPG’nin komuta kademesi Suriye’yi terk edecek.
6- Silah bırakan PKK-YPG’liler Suriye ordusuna katılacaklar.
O BÖLGE NE OLACAK
Burada iki nokta dikkatinizi çekmiştir.
PKK-YPG silah bırakacak. Suriye ordusuna katılacak. Peki PKK-YPG’nin kontrol ettiği bölge ne olacak?
Mazlum Kobani bu bölgenin ABD’nin gözetiminde olmasını istiyor. ABD’nin kontrolünde demek, PKK’nın varlığını sürdürmesi demektir. Bu ABD ile PKK-YPG’nin planı. Türkiye ile yeni Suriye yönetiminin planı ise farklı. Burası Suriye yönetimi ve Türkiye’nin kontrolünde olacak. Eğer bu bölgeler PKK-YPG’nin kontrolünde bırakılırsa o zaman diğer silahlı gruplar ayaklanmaz mı?
YA UZLAŞMA YA SAVAŞ
Eğer yeni Suriye tek devlet olacaksa bunun yolu Suriye’nin terör örgütlerinden arındırılması ve tek bir Suriye ordusunun olması gerekiyor. Bundan taviz verilmeyecek. Yeni Suriye’de PKK-YPG’ye yer yoktur. Ya silah bırakacaklar ya da tasfiye olacaklar. Bu ya uzlaşmayla sağlanacak ya da savaşla.
TAKVİM
Burada bir nokta dikkatimizi çekmiştir. Bir takvim söz konusu. O nedenle 1 Mart’ta Geçici yönetimin kurulmasından sonra dedim.
1 Mart’ta geçici yönetim kurulacak. Yeni Suriye yönetimi dünya tarafından tanınmış olacak. Anayasayı yapmak üzere bir kurucu meclis kurulacak. 1 Mart’tan sonra PKK-YPG’nin silahsızlandırılması süreci başlayacak.
“En büyük zafer savaşsız elde edilen zaferdir” derler. Ayrıca bir şey daha söylerler “Eğer düşmanınız çekiliyorsa ona altından köprüler yapın”.
SAVAŞSIZ ZAFER
Türkiye şimdi savaşmadan en büyük zaferi elde etmek için altından köprüler yapma sürecinde.
Suriye’de uygulanan PKK-YPG’nin silahsızlandırılması sistemi bazı farklarla birlikte Türkiye’de PKK’ya karşı uygulanabilir mi?
Soru önemli, süreç kritik.
PKK’NIN TASFİYESİ
Türkiye, PKK terör örgütünü tasfiye etmek için bir ayağı Suriye’de diğer ayağı Türkiye’de olan büyük bir proje yürütüyor.
Yeni dönemi dikkatli bir şekilde izlemekte yarar var.